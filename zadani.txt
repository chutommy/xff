Tato semestrální práce patří do kategorie konzolových utilit. Vaším cílem je vytvořit nástroj, který uživatel z terminálu spustí (s různými parametry). Případné parametry nástroje se nesnažte definovat přímo v kódu (a to ani pomocí konstant). Umístěte je do konfiguračních souborů (jednoho nebo více), které váš program bude načítat.

Vaším úkolem je vytvořit nástroj pro indexaci a vyhledávání obsahu (souborů a dalších adresářů) v zadaném adresáři. Nástroj bude mít dvě části. První z nich bude obstarávat indexační část, tj. vytvoří vhodně reprezentovaný index. Druhá část programu umožňí nad indexem efektivně vyhledávat soubory.

Implementujte následující funcionality:

1. Pokud neexistuje index, nebo byly soubory pozměněny, nástroj na začátku svého spuštění provede indexaci. Během této fáze projde soubory, pro které to dává smysl, a zaindexuje jejich informace (vytvoří soubor/y, které budou obsahovat pomocné informace pro následné hledání). Tato část by měla jít spustit i manuálně v případě potřeby kompletní reindexace.
    a. Vytvořte vhodný souborový formát a strukturu pro tento index.
    b. Zobrazte, které soubory bylo nutné přeindexovat.

2. Pro každý soubor si bude pamatovat alespoň název, velikost a čas poslední modifikace (příp. vytvoření).

3. Pro alespoň 3 různé typy souborů implementuje speciální indexační atributy (př. textový soubor - slova a jejich frekvence, obrázek - velikost obrázku, barevný histogram, HTML dokument - seznam dokumentů, které na něj odkazují, …)

4. Umožněte vyhledávat právě podle těchto atributů (společných i individuálních), včetně různých kombinací (např. obsahuje slovo "auto" a je menší než 3KB). Implementujte vyhledávání alespoň podle dotazů:
    a. definovaných indexačními atributy,
    b. dvou dotazů ve smyslu "a zároveň platí",
    c. dvou dotazů ve smyslu "nebo platí".

5. Vyhledávání by mělo být efektivnější než manuální prohledávání všech souborů (samozřejmě bez indexační fáze, která se provádí jen pokud je to nezbytné).

Kde lze využít polymorfismus? (doporučené)
    - skládání dotazů nad indexem: rovnost, soubor obsahuje slovo, menší než, a zároveň, …
    - jednotlivé druhy indexů: textový soubor (slova, frekvence, termy, …), obrázek (histogramy, LBP, patterny, …), HTML (cross-reference, použité knihovny, …), adresáře, odkazy, …
    - reprezentace indexu: binární formát, textový formát, …

Další informace:
    - Jako další rozšíření můžete např. využít různých regulárních výrazů (pro definování indexované podmnožiny nebo pro indexaci samotnou). Například "najít všechny soubory jejichž jméno odpovídá regulárnímu výrazu a obsahují slovo "test".
    - Využít můžete i napojení na databázi, či nástroje pro práci s multimédii či jiné povolené knihovny (možnost indexovat šifrované soubory šifrovaným indexem).
